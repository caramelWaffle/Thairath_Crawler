title,body,summary,tags,article_length,summary_length,abstractedness
,วัดพระบาทน้ำพุ ประสบอุบัติเหตุขณะนั่งรถตู้กลับจากดูแลบ้านเด็กธรรมรักษ์ 2 วัดพระบาทน้ำพุ 2 เผยคู่กรณีดับคาซาก 2 ราย ยูเทิร์นตัดหน้ากะทันหัน ชนสนั่นผู้สื่อข่าวรายงานว่า เมื่อเวลา 19.30 น. วันที่ 30 ก.ย.62 พ.ต.ท.ณัฐพล พงษ์ษานุวัฒน์ สารวัตรเวร (สอบสวน) สภ.โคกสำโรง จ.ลพบุรี รับแจ้งเกิดอุบัติเหตุรถกระบะชนกับรถตู้ มีผู้เสียชีวิตและบาดเจ็บหลายราย บนถนนพหลโยธิน หลักกิโลเมตรที่ 179-180 หมู่ที่ 3 ต.ห้วยโป่ง เยื้องวัดเขาวงพระจันทร์ จึงรุดไปตรวจสอบพร้อมหน่วยกู้ภัยโคกสำโรงสงเคราะห์ที่เกิดเหตุพบรถตู้โฟล์กสวาเกน สีดำ ทะเบียน ฮบ 9830 กรุงเทพมหานคร ซึ่งมีพระราชวิสุทธิประชานาถ (อลงกต ติกฺขปญฺโญ) หรือหลวงพ่ออลงกต เจ้าอาวาสวัดพระบาทน้ำพุ อายุ 66 ปี ที่เพิ่งเดินทางกลับมาจากดูแลบ้านเด็กธรรมรักษ์ 2 วัดพระบาทน้ำพุ 2 ต.ดงดินแดง อ.หนองม่วง จ.ลพบุรี ใกล้กันมีกระบะอีซูซุ ทะเบียน บก 7145 ลพบุรี สภาพพังยับเยินทั้ง 2 คัน ภายในรถกระบะพบศพ นายสุนทร แสนอภัย อายุ 54 ปี อยู่บ้านเลขที่ 122/2 หมู่ 6 ต.วังขอนขว้าง อ.โคกสำโรง จ.ลพบุรี และ นางระอุ่น ปัญญา อายุ 44 ปี อยู่บ้านเลขที่ 7 หมู่ 6 ต.คลองเกตุ อ.โคกสำโรง จ.ลพบุรี เจ้าหน้าที่กู้ภัยได้ใช้อุปกรณ์ตัดถ่างนำร่างออกมาได้ในเวลาต่อมาส่วนหลวงพ่ออลงกตได้รับบาดเจ็บที่ขาขวา มีบาดแผลยาวประมาณ 10 ซม. และมีอาการปวดที่สะโพกด้านขวา ขณะที่โชเฟอร์และลูกศิษย์ที่นั่งมาด้วยได้รับบาดเจ็บเล็กน้อย โดยหน่วยกู้ภัยรีบนำหลวงพ่อและผู้บาดเจ็บส่ง รพ.พระนารายณ์มหาราชจากการสอบสวนเบื้องต้นทราบว่า รถตู้ของหลวงพ่ออลงกตขับมาจาก อ.โคกสำโรง มุ่งหน้า อ.เมือง ส่วนรถกระบะคู่กรณีได้จอดซื้อก๋วยเตี๋ยวข้างทาง หลังจากซื้อเสร็จเรียบร้อยได้ยูเทิร์นกลับรถตัดหน้าอย่างกะทันหัน เป็นจังหวะเดียวกันกับรถตู้ที่ขับมาด้วยความเร็ว ไม่สามารถหยุดรถ หรือเบรกได้ทัน จึงพุ่งชนเข้าอย่างจังเสียงดังสนั่น จนรถทั้งสองคันพังยับเยินโดยแพทย์รีบนำหลวงพ่อเข้าห้องเอกซเรย์สะโพกขวาที่ปวดร้าว และรีบรักษาบาดแผลที่ขาขวานอกจากนั้นหลวงพ่อยังบอกลูกศิษย์คนสนิทให้รีบไปดูแลช่วยเหลือคู่กรณีที่เสียชีวิตทั้ง 2 ราย อีกทั้งยังกำชับให้ไปดูแลความเป็นอยู่ของผู้ป่วยและเด็ก ทั้งวัดพระบาทน้ำพุ 1 และ 2 ถึงแม้ว่าตัวเองจะได้รับบาดเจ็บและเสียขวัญ หลวงพ่อก็ยังอดเป็นห่วงผู้ป่วยและเด็กที่หลวงพ่อต้องดูแลอยู่ รวมถึงกิจนิมนต์ในที่ต่างๆ ไม่ได้ ทั้งนี้หลวงพ่อได้กล่าวขอบใจลูกศิษย์ทุกคนที่เป็นห่วง ขณะนี้ถึงมือแพทย์แล้ว อีกไม่กี่วันคงจะทุเลาผู้สื่อข่าวรายงานอีกว่า หลวงพ่ออลงกตเคยสะโพกหักมาแล้วครั้งหนึ่ง เมื่อปี 2537 จากอุบัติเหตุเช่นกัน ซึ่งเหตุการณ์ครั้งนั้นมีผู้เสียชีวิต 1 ราย.,หลวงพ่ออลงกต วัดพระบาทน้ำพุ ประสบอุบัติเหตุขณะนั่งรถตู้กลับจากดูแลบ้านเด็กธรรมรักษ์ 2 วัดพระบาทน้ำพุ 2 เผยคู่กรณีดับคาซาก 2 ราย ยูเทิร์นตัดหน้ากะทันหัน ชนสนั่น,,598.0,45.0,0.0
,"รายงานเมื่อ 30 ก.ย. 2562 ว่า เกิดเหตุน้ำท่วมฉับพลันในรัฐอุตตรประเทศกับรัฐพิหาร ทางตอนเหนือของประเทศอินเดีย หลังจากเกิดฝนตกหนัก ทำให้มีผู้เสียชีวิตแล้วกว่า 100 ราย บริการรถไฟ, การเดินรถยนต์, บริการสาธารณสุข, โรงเรียน และระบบไฟฟ้าในทั้ง 2 รัฐต่างได้รับผลกระทบที่รัฐอุตตรประเทศ มีรายงานพบผู้เสียชีวิตแล้ว 93 ราย นับตั้งแต่วันพฤหัสบดีที่ 26 ก.ย.ที่ผ่านมา เจ้าหน้าที่ต้องอพยพนักโทษกว่า 500 คน จากเรือนจำเขตบัลเลียไปยังเรือนจำอื่น หลังจากนำ้ไหลทะลักเข้าท่วม ขณะที่ทางการกำลังรอคำสั่งอนุญาตย้ายนักโทษทั้ง 850 คนออกจากเรือนจำอาซัมการ์หที่ห่างออกไป 120 กม.ส่วนที่รัฐพิหาร พบผู้เสียชีวิตแล้ว 29 ราย หลังจากแม่น้ำคงคาเอ่อล้นตลิ่งเนื่องจากฝนตกหนัก โดยเมืองที่ได้รับผลกระทบที่สุดคือเมืองปัทนา ซึ่งเผชิญฝนตั้งแต่วันศุกร์ ผู้คนต้องอาศัยเรือในการเดินทาง ขณะที่นายสุชิล โมดี รองมุขมนตรีรัฐพิหาร และครอบครัวต้องให้เจ้าหน้าที่อพยพจากบ้านที่ถูกน้ำท่วมของพวกเขาในหลายพื้นที่ของรัฐอุตตรประเทศและรัฐพิหาร น้ำฝนผสมเข้ากับน้ำเสียจากท่อระบายน้ำ ไหลเข้าท่วมบ้านเรือนจำนวนมาก ทำให้รัฐบาลท้องถิ่นต้องเรียกร้องให้กองทัพอากาศส่งเฮลิคอปเตอร์และเครื่องปั๊มน้ำเข้ามาช่วยเหลือ.",เกิดฝนตกหนักจนทำให้เกิดน้ำท่วมฉับพลันใน 2 รัฐของประเทศอินเดีย เป็นเหตุให้มีผู้เสียชีวิตแล้วมากกว่า 100 ราย ขณะที่การจราจรและบริการต่างประเทศได้รับผลกระทบเป็นวงกว้าง,,263.0,34.0,27.586206896551722
,"ที่สั่นคลอนกันมากขึ้นไปอีก นั่นคือ บริษัท โทมัส คุก ไม่ได้มีแค่ที่อังกฤษ แต่มีไปทั่วยุโรป ทั้งเยอรมนี โปแลนด์ กลุ่มประเทศนอร์ดิก ประกอบด้วย เดนมาร์ก ฟินแลนด์ ไอซ์แลนด์ นอร์เวย์ และสวีเดน รวมไปถึงอินเดีย ซึ่งล้วนแล้วแต่ส่งลูกทัวร์มาพักโรงแรมในไทยรายใหญ่ที่สุดที่มีสัญญาจองห้องพักโรงแรมไทยและส่งลูกทัวร์มามากที่สุด คือ โทมัส คุก เยอรมนี ที่ตอนนี้ประกาศล้มละลายตามบริษัทที่อังกฤษไปแล้ว แม้จะมีบริษัทประกันภัยซูริก ของเยอรมนี มาตามจ่ายเงินให้กับโรงแรมในไทยที่มีลูกค้าของโทมัส คุก เข้ามาใช้บริการ ในช่วงวันที่ 23-24 ก.ย.2562แต่บรรดาโรงแรมในไทยก็ยังหวาดผวาว่า ใบแจ้งหนี้เดิมๆ ที่ลูกค้าของโทมัส คุก เข้ามาใช้บริการช่วงก่อนหน้านี้ จะอยู่ในการดูแลของบริษัทประกันภัยด้วยหรือเปล่า เพราะ ณ ตอนนั้นบริษัทยังไม่ประกาศล้มละลายยิ่งโรงแรมแต่ละแห่งไปเปิดลิ้นชักสำรวจใบแจ้งหนี้ที่ยื่นไปแล้วและเตรียมยื่นให้บริษัทโทมัส คุก ซึ่งตามปกติจะมีดิวจ่ายเงินกันทุก 30 วัน เอาเข้าจริงๆตอนนี้เจอค้างจ่ายอยู่ 2–3 เดือนจะเห็นว่าปัญหาการล้มละลายของ โทมัส คุก ที่กระทบอุตสาหกรรมท่องเที่ยวทั่วโลกมีรูปแบบแตกต่างกัน ในไทยคนที่ถูกผลกระทบมาก คือธุรกิจโรงแรม ที่ยังเก็บเงินจาก โทมัส คุก ไม่ได้ ซึ่งเท่าที่สมาคมโรงแรมรวบรวมสมาชิกมาเบื้องต้นมี 46 ล้านบาท และในที่นี้ยังมีโรงแรมที่ไม่ได้เป็นสมาชิกและไม่ได้แจ้งข้อมูลกับสมาคมโรงแรมไทยส่วนนักท่องเที่ยวที่มาจากยุโรปแล้วมาไทยในช่วง โทมัส คุก ประกาศล้มละลาย เช่น ในสัปดาห์ก่อน มี 843 คน ไม่ได้รับผลกระทบรุนแรง โดยโรงแรมของไทยใช้วิธีขอเก็บเงินจากลูกค้าในราคาพิเศษเทียบเท่าราคาที่คิดกับเอเย่นต์ และอีกส่วนหนึ่งเป็นนักท่องเที่ยวที่ซื้อประกันการเดินทางมา จึงมีบริษัทประกันดูแลค่าใช้จ่ายให้ส่วนการเดินทางกลับประเทศจะเป็นนักท่องเที่ยวที่ซื้อตั๋วไป-กลับ จากสายการบินต่างๆไว้อยู่แล้ว จึงไม่มีปัญหาตกค้างในประเทศไทยแตกต่างจากลูกค้า โทมัส คุก อังกฤษ ที่ไปเที่ยวในตุรกี อียิปต์ ที่เป็นข่าวใหญ่โตไปทั่วโลกว่า ตกค้างในต่างประเทศ หาเครื่องบินกลับประเทศไม่ได้ จนรัฐบาลอังกฤษต้องส่งเครื่องบินไปรับร่วม 150,000 คน นั่นเพราะโทมัส คุก อังกฤษ ให้บริการทัวร์แบบครบเบ็ดเสร็จกับประเทศระยะใกล้ ด้วยการบินคอนดอร์ ของ โทมัส คุก ที่บินไปส่งลูกค้าแล้วบินกลับไปรับไม่ได้ เพราะบริษัทล้มละลายเสียก่อนคราวนี้มาย้อนดูข้อมูลการล้มละลายของโทมัส คุก กันดูบ้างว่า มาจากสาเหตุอะไร เฉพาะผลประกอบการของโทมัส คุก อังกฤษ พบว่า รายได้ที่เติบโตขึ้นทุกปี ปี 2016 รายได้ 297,190 ล้านบาท กำไร 152 ล้านบาท ปี 2017 รายได้ 342,700 ล้านบาท กำไร 381 ล้านบาท ปี 2018 รายได้ 364,399 ล้านบาท แต่ขาดทุนถึง 6,198 ล้านบาทระบุสาเหตุหลักมาจากการปรับนโยบายภาษี ต้องมีค่าใช้จ่ายทางภาษีเพิ่มขึ้นจากปีก่อนหน้า 3 เท่า ปัญหาค่าเงินปอนด์ที่อ่อนค่าลง เจอปัญหาความไม่สงบในหลายพื้นที่ เจอปัญหาคลื่นความร้อนในยุโรป ทำให้ลูกค้าชะลอการซื้อทัวร์ หรือยกเลิกทัวร์กะทันหัน จนขาดสภาพคล่อง ไม่เหลือเงินเพียงพอมาดำเนินธุรกิจต่อไปได้ปัญหาที่ยิ่งกว่านั้นคือ อุตสาหกรรมท่องเที่ยวมีการแข่งขันสูงขึ้น จากยุคเทคโนโลยีและดิจิทัลที่เข้ามาดิสรัปชัน หรือส่งผลกระทบอย่างรุนแรงต่อโลกธุรกิจปัจจุบัน เช่น ลูกค้าเปลี่ยนไปใช้บริการกับเอเจนซีทัวร์ ออนไลน์ (OTA หรือ online travel agent) แทน เปลี่ยนไปจองสายการบินต้นทุนต่ำ และวางแผนท่องเที่ยวเองโดยไม่ผ่านบริษัททัวร์กรณีนี้เป็นอีกหนึ่งบทเรียนราคาแพงของโลกธุรกิจยุคดิจิทัลที่คงไม่หยุดการทำลายล้างอยู่แค่นี้ เพราะปัจจุบันมีธุรกิจใหม่ๆที่เข้ามาดิสรัปชันโลกใบเดิมอีกมากไม่ว่าจะเป็น Facebook ที่ดิสรัปต์วิถีการสื่อสารของคนทั่วโลก, Netflix สตรีมมิงหนังและรายการโทรทัศน์ที่ดิสรัปต์พฤติกรรมการชมภาพยนตร์กระทบต่อธุรกิจโรงหนัง, Amazonที่ดิสรัปต์พฤติกรรมการช็อปปิ้งของคนทั้งโลก, Airbnb ให้เจ้าของบ้านทั่วโลกให้บริการเช่าบ้านหรืออพาร์ตเมนต์ผ่านแพลตฟอร์ม จนกระทบธุรกิจโรงแรม และตอนนี้ทุกคนคิดอะไรไม่ออกก็ถาม Google นั่งหาข้อมูลโดยไม่ต้องออกจากบ้านฉะนั้น เมื่อโลกกำลังเปลี่ยนแปลง ธุรกิจก็ต้องปรับตัวเองให้ไวในระดับสุดขีดด้วย.อมรรัตน์ จรูญสมิทธิ์",บรรดาเจ้าของธุรกิจโรงแรมไทยที่มีสัญญารับลูกค้าจากบริษัททัวร์ยักษ์ใหญ่เก่าแก่ของโลก โทมัส คุก เป็นอันนั่งกันไม่ติด เมื่อรู้ข่าวเมื่อวันจันทร์ที่ 23 ก.ย.ที่ผ่านมา บริษัท โทมัส คุก ประเทศอังกฤษ อายุ 178 ปี ต้องปิดตัวกะทันหันจากภาวะล้มละลาย,,887.0,63.0,36.36363636363637
,‘เฟย ไท่ ชาน’ Cafeteria Nitinagin ณ ห้างสรรพสินค้ามิกซี เมืองกุ้ยหลิน เขตปกครองตนเองกว่างสี สาธารณรัฐประชาชนจีน28 กันยายน 2562 ด.ช.เหว่ยจื้อฉี หรือ ด.ช.ตฤณ มิ่งรุจิราลัย ลูกชายของผม ซึ่งเป็นนักเรียนที่โรงเรียนอนุบาลมอนเตอเซอรี เมืองกุ้ยหลิน ไปร่วมงานแสดงเนื่องในวันชาติจีน เด็กๆต้องใส่ชุดทหารเต้นประกอบเพลงแสดงความรักชาติ แม้ว่าจะอยู่ในชั้นอนุบาล ประถม หรือมัธยม แต่ครูอาจารย์จีนก็เล่าเรื่องประวัติศาสตร์สาธารณรัฐประชาชนจีนให้เยาวชนจีนฟังอย่างง่ายๆเมื่อสงครามโลกครั้งที่ 2 สิ้นสุดลง การเมืองโลกแบ่งเป็น 2 ค่าย คือค่ายทุนนิยมที่นำโดยสหรัฐอเมริกา และค่ายสังคมนิยมที่นำโดยสหภาพโซเวียต สงครามโลกครั้งที่ 2 จีนเป็นฝ่ายชนะสงคราม สถานะของจีนในสังคมโลกสูงขึ้น แต่ความสัมพันธ์ระหว่างก๊กมินตั๋งกับพรรคคอมมิวนิสต์กลับแย่ลง เมื่อเกิดสงครามกลางเมือง พรรคก๊กมินตั๋งพ่ายแพ้ พรรคคอมมิวนิสต์จึงสถาปนาสาธารณรัฐประชาชนจีนขึ้นเมื่อวันที่ 1 ตุลาคม 2492 หรือเมื่อ 70 ปีที่แล้วตอนสงครามต่อต้านญี่ปุ่นสิ้นสุดลง พรรคก๊กมินตั๋งมีทหารมากถึง 4.3 ล้าน มีคนในเขตที่พรรคตนปกครอง 300 ล้าน ได้ปกครองเมืองใหญ่ทั้งหลายทั้งปวงและได้ดูแลเส้นทางรถไฟสายหลัก แหล่งทรัพยากรธรรมชาติที่สำคัญเป็นของก๊กมินตั๋ง ทั้งหมด มีทั้งอาวุธยุทโธปกรณ์ที่ยึดจากทหารญี่ปุ่นมากกว่าล้านคน แถมยังได้เงินช่วยเหลือจากสหรัฐฯจำนวนมากส่วนพรรคคอมมิวนิสต์มีทหารเพียง 1.2 ล้าน ปกครองประชากร 30 ล้าน อาวุธก็มีน้อยมาก เป็นรองพรรคก๊กมินตั๋งทุกด้าน สงครามกลางเมือง 4 เดือนแรก ฝ่ายก๊กมินตั๋งชนะ แต่กองทัพปลดปล่อยของพรรคคอมมิวนิสต์คอยบั่นทอนกำลังกองทัพก๊กมินตั๋งอย่างต่อเนื่อง ไม่ทำงานสะเปะสะปะ เวลาผ่านไปเพียงปีเดียว ทหารก๊กมินตั๋งเหลือ 3 ล้าน ทหารคอมมิวนิสต์เพิ่มเป็น 2 ล้านเจียงไคเชคผู้นำก๊กมินตั๋งเปิดประชุมสภาแห่งชาติ มีมติยกมือผ่านรัฐธรรมนูญสาธารณรัฐประชาชนจีน แต่ไม่มีผู้แทนพรรคคอมมิวนิสต์ร่วมเข้าประชุมด้วย ต้นเดือนมีนาคม 2491 สภาผู้แทนประชาชนแห่งชาติเลือกเจียงไคเชคเป็นประธานาธิบดีคนแรก หลี่จงเหรินเป็นรองฯ พอต้น พ.ศ.2491 เจียงไคเชคก็สละตำแหน่งประธานาธิบดีให้หลี่จงเหรินเป็นผู้รักษาการแทนสาธารณรัฐประชาชนจีนจะไม่เป็นอย่างนี้ดอกครับ ถ้าตอนประชุมเจรจาสงบศึกกันที่เป่ยผิง ผู้แทนพรรคก๊กมินตั๋งไม่หยิ่งยโสและไม่ปฏิเสธการลงนาม ฝ่ายคอมมิวนิสต์เสนออะไรไปก็ไม่เอาซักอย่างเพราะเห็นว่าตัวเองได้เปรียบ ทุกอย่างต้องเป็นไปตามใจตัวเองอย่างเดียวเดือนเมษายน 2492 เมื่อการเจรจาล้มเหลว พรรคคอมมิวนิสต์กลางจึงออกคำสั่งเคลื่อนพลเข้าควบคุมทั้งประเทศ สมาชิกกองทัพปลดปล่อยประชาชนเป็นล้านถือจอบ พร้า เสียม และอาวุธ ข้ามแม่น้ำแยงซีมายึดนานกิงและล้มรัฐบาลพรรคก๊กมินตั๋งทหารก๊กมินตั๋งมีเยอะจริง แต่พอเจอประชาชนคนเป็นล้านที่สู้พร้อมกัน ก็ต้องหนีครับ กระโจนหัวซุกหัวซุนไปตั้งหลักที่กว่างโจว ฉงชิ่ง และเฉิงตู ตอนนั้น รักษาการประธานาธิบดีหลี่จงเหรินไปรักษาตัวที่สหรัฐฯ เจียงไคเชคบัญชาการกองทัพ เมื่อรู้ว่าแพ้แน่แล้ว จึงหนี ไปไต้หวันกันยายน 2492 พรรคคอมมิวนิสต์เปิดประชุมสภาที่ปรึกษาการเมืองประชาชนจีนสมัยแรก และสถาปนาสาธารณรัฐประชาชนจีน ตั้งเมืองหลวงที่เป่ยผิง เหมาเจ๋อตงเป็นประธานรัฐบาลกลาง และจูเต๋อเป็นรองประธาน1 ตุลาคม ก็คือวันนี้เมื่อ 70 ปีที่แล้ว ผู้นำรัฐบาลจีนประกาศเข้ารับตำแหน่งอย่างเป็นทางการ และตั้งโจวเอินไหลเป็นนายกรัฐมนตรีและรัฐมนตรีต่างประเทศ หลังจากรบพุ่งอยู่ป่าอยู่เขามานาน คราวนี้ได้มาปกครองเมืองแล้ว ก็ทำการจัดพิธีเฉลิมฉลองครั้งใหญ่ที่จัตุรัสเทียนอันเหมิน สัญลักษณ์ประจำชาติของจีนเปลี่ยนใหม่ มีดวงดาว 5 ดวงส่องแสงเหนือประตูเทียนอันเหมิน ล้อมด้วยรวงข้าวและฟันเฟือง และมีการกำหนดเพลงชาติให้เป็นเพลงอี้หย่งจวินจิ้นสิงฉี่ว์เปลี่ยนชื่อเมืองเป่ยผิง เป็นเป่ยจิง ที่คนไทยเรียกว่าปักกิ่งตั้งปักกิ่งเป็นกรุง มีสถานะเป็นเมืองหลวงของประเทศ.นิติการุณย์ มิ่งรุจิราลัย,11.11 นาฬิกา วันจันทร์ที่ 11 เดือน 11 พ.ศ. 2562 บริษัท บาลานซ์ เรสเตอรอง กรุ๊ป (ฮ่องกง) จำกัด เชิญผู้อ่านท่านที่เคารพร่วมเป็นเกียรติเปิดภัตตาคาร ‘เฟย ไท่ ชาน’ Cafeteria Nitinagin ณ ห้างสรรพสินค้ามิกซี เมืองกุ้ยหลิน เขตปกครองตนเองกว่างสี สาธารณรัฐประชาชนจีน,,787.0,75.0,42.0
,มีประเด็นที่น่าสนใจเกี่ยวกับคดีนี้ คือ พนักงานสอบสวนผู้รับผิดชอบจะเป็นอำนาจของพนักงานสอบสวนท้องที่ใดกันแน่ เนื่องจากการเดินทางจากอำเภอบางบัวทอง จังหวัดนนทบุรี ไปยังคอนโดมิเนียมย่าน บุคคลโล เขตธนบุรี กรุงเทพ ฯ ผ่านพื้นที่ความรับผิดชอบของสถานีตำรวจนครบาลและสถานีตำรวจภูธรหลายท้องที่ ซึ่งกรณีแบบนี้กฎหมายได้บัญญัติไว้อย่างชัดเจนครับ เพื่อป้องกันปัญหาดังกล่าวเมื่อผู้ต้องหากระทำความผิดต่อเนื่อง และกระทำต่อเนื่องกันในท้องที่ต่างๆ เกินกว่าท้องที่หนึ่งขึ้นไป พนักงานสอบสวนในท้องที่หนึ่งท้องที่ใดที่เกี่ยวข้องมีอำนาจสอบสวนได้ทุกท้องที่ แต่พนักงานสอบสวนท้องที่ใดจะเป็น ผู้รับผิดชอบ ในการสอบสวน และส่งสำนวนให้พนักงานอัยการ แบ่งเป็น 2 กรณี(ก) ถ้าจับผู้ต้องหาได้แล้ว คือ พนักงานสอบสวนซึ่งท้องที่ที่จับผู้ต้องหาได้(ข) ถ้าจับผู้ต้องหายังไม่ได้ คือ พนักงานสอบสวนซึ่งท้องที่ที่พบการกระทำผิดก่อนตามประมวลกฎหมายวิธีพิจารณาความอาญามาตรา 19เทียบเคียงคำพิพากษาศาลฎีกาที่ 1974/2539 วินิจฉัยไว้ความผิดฐานพาหญิงไป เพื่อการอนาจาร โดยใช้อุบายหลอกลวงเป็นความผิดต่อเนื่องและกระทำต่อเนื่องกันในท้องที่ต่างๆ เกินกว่าท้องที่หนึ่งขึ้นไป และความผิดฐานพาหญิงไป เพื่อการอนาจารตามที่โจทก์นำสืบกับความผิดฐานหน่วงเหนี่ยวกักขังผู้อื่นและข่มขืนกระทำชำเราเป็นความผิด ซึ่งมีหลายกรรมกระทำลงในท้องที่ต่างๆ กัน รวมทั้งในท้องที่สถานีตำรวจนครบางบางยี่ขัน กรุงเทพมหานครและสถานีตำรวจภูธรอำเภอท่ามะกา จังหวัดกาญจนบุรี ซึ่งพนักงานสอบสวนในท้องที่หนึ่งท้องที่ใดที่เกี่ยวข้องมีอำนาจสอบสวนได้ ตามประมวลกฎหมายวิธีพิจารณาความอาญา มาตรา 19 วรรคหนึ่ง(3)(4) และวรรคสอง ฉะนั้นพันตำรวจโท ว. พนักงานสอบสวนสถานีตำรวจนครบาลบางยี่ขันในขณะเกิดเหตุ ซึ่งเป็นพนักงานสอบสวนท้องที่หนึ่งท้องที่ใดที่เกี่ยวข้องจึงมีอำนาจสอบสวนคดีนี้ แต่ปรากฏว่าจำเลยทั้งสองถูกจับที่อำเภอท่ามะกา จังหวัดกาญจนบุรี พนักงานสอบสวนผู้รับผิดชอบในการสอบสวน กรณีจับผู้ต้องหาได้แล้วเช่นนี้จึงเป็นที่แน่ชัดว่า คือ พนักงานสอบสวนสถานีตำรวจภูธรอำเภอท่ามะกา ซึ่งเป็นท้องที่ที่จับได้อยู่ในเขตอำนาจตามประมวลกฎหมายวิธีพิจารณาความอาญามาตรา 19 วรรคสาม (ก)หวังว่าข้อมูลนี้จะเป็นประโยชน์สำหรับผู้ที่กำลังติดตามคดีนี้อยู่นะครับ และผมเชื่อว่ามีคนจำนวนไม่น้อยที่เป็นห่วงว่า คดีนี้พนักงานสอบสวนสถานีตำรวจนครบาลบุคคโล จะมีอำนาจสอบสวนคดีนี้หรือไม่ จากหลักกฎหมายและคำพิพากษาฎีกาข้างต้น น่าจะทำให้ผู้อ่านคลายข้อสงสัยลงไปได้บ้างนะครับสำหรับท่านที่มีคำถามข้อสงสัยเกี่ยวกับเรื่องกฎหมายและต้องการความช่วยเหลือ หรือมีเรื่องราวดีๆ อยากแบ่งปันประสบการณ์ เมลมาหาผมได้ที่ คุยกับคนดัง ได้เลยครับFacebook: Instagram:,สวัสดีท่านผู้อ่านทุกท่านครับ สัปดาห์นี้มีเรื่องที่น่าสนใจและออกแนววิชาการบ้างนะครับ เกี่ยวกับอำนาจสอบสวนของพนักงานสอบสวน และพนักงานสอบสวนผู้รับผิดชอบ ซึ่งมีส่วนสำคัญในคดีอาญาเป็นอย่างมาก โดยเฉพาะในกรณีที่มีการกระทำความผิดเกิดขึ้นในหลายท้องที่ต่อเนื่องกัน ตัวอย่างเช่นในกรณีของพริตตี้สาว ซึ่งพบเธอเป็นศพอยู่ที่คอนโดย่านบุคคโล เขตธนบุรี กรุงเทพฯ แต่ก่อนที่จะพบศพของเธอนั้น เธอไปรับงานเอนเตอร์เทนที่บ้านหลังหนึ่ง ในอำเภอบางบัวทอง จังหวัดนนทบุรี สุดท้ายเธอถูกผู้ชายอุ้มออกมาจากบ้านหลังดังกล่าวในสภาพที่ไร้สติ ขณะนี้คดีอยู่ระหว่างสืบสวนสอบสวนของพนักงานสอบสวน เพื่อหาตัวผู้กระทำความผิดเพิ่มเติม,,504.0,130.0,49.438202247191015
,คุณกล้าดีอย่างไร?ทุกคำถาม แฟนพันธุ์แท้พรรคอนาคตใหม่คงได้คำตอบแจ่มแจ้งไปแล้ว แต่สำหรับคนที่ไม่รักไม่ชัง เอ้า ตัวอย่างคนแก่อย่างผมที่จะขอใช้หลักความชอบธรรมเป็นเกณฑ์พิจารณาข้อหาแรก หุ้นสื่อ ผมถือเป็นเรื่องแบบ ขำกลิ้งลิงกับหมา ข้อหานี้ สื่อ เป็นธุรกรรมเลวร้าย จดทะเบียนตั้งบริษัททำสารพัดธุรกิจ เหมา สื่อ เข้าไป เผื่อไว้เป็นกระบอกเสียง หรือจะไว้เป็นอาวุธป้องกันตัว ใครทำได้ก็ทำแต่เหตุที่คุณธนาธรมีเจ้ากรรมนายเวรมาก กลายเป็นนักการเมืองเป้าหมาย จึงถูกกฎหมายลงโทษส่วนนักการเมืองอื่นๆ ไม่ว่าจะพรรคไหน กฎหมายแบบประเทศไทย ขอเวลาตั้งหลักพักยกไว้ เพราะหากเหมาเข่ง ทั้งฝ่ายค้านฝ่ายรัฐบาล ก็จะขาด ส.ส.ไปเป็นกระบุงโกย เผลอๆรัฐบาลก็จะมีอันเป็นไปข้อหานี้จะว่าผิดกติกาก็ว่าไป แต่ผมขอตัดสินว่า ไม่ผิดครรลองของความชอบธรรมข้อหาที่สอง เงินกู้ พูดสั้นแบบฟันธง.นานนักหนา ยังไม่เคยปรากฏว่า มีหัวหน้าพรรคการเมืองคนไหนกล้ายืดอกประกาศว่า ควักเงินลงทุนทำการเมืองข้อหานี้ผมให้คะแนนความกล้าคุณธนาครเต็มๆข้อหาที่สาม บลายทรัสต์ .ประกาศไว้ก่อนว่า เมื่อเป็นหัวหน้าพรรค การเมือง ธุรกิจทรัพย์สินจะยกให้องค์กรอาชีพ เอาไปทำ ตัวเองไม่เกี่ยว.ไม่ว่ากระบวนการบลายทรัสต์แบบที่ว่า จะใช้จริงแค่ไหน ก็ถือว่า เป็นเจตนาแสดงความกล้าหาญ ตอนนี้คุณธนาธรถูกพักงาน .ข้อหาบลายทรัสต์ ในทัศนะคนแก่ จึงตกไปเลยมาถึงข้อหาที่สี่ ข้อหาล่า จ้างม็อบไปประท้วงตอนนายกฯประยุทธ์ไปอเมริกา ประเด็นคิดจึงมีที่ว่า เล่นเกมนอกประเทศแบบนี้ ใครมีเงินก็ทำ คุณทักษิณเคยทำเมื่อทำแล้วผลเป็นไง? ประเทศไทยในสายตาต่างประเทศ เลวร้ายไปกว่าเดิมหรือไม่ความจริงก็.ใครที่ติดตามการเมือง เขาก็วางน้ำหนักการรับรู้ ผู้นำประชาธิปไตยครึ่งใบเป็นอย่างไร ผู้นำประชาธิปไตยเต็มใบเป็นอย่างไรเรื่องใหญ่ของต่างประเทศนั้น ไม่ได้อยู่ที่คิดว่าดีเลว แต่อยู่ที่ผลประโยชน์ลงตัวแต่ก็นั่นแหละครับ.ทุกข้อหานั้นอยู่ที่ว่า มองจากมุมไหน มุมรักก็มองว่า คุณธนาธรมีเงินมาก ใช้เงินเป็น ตามรอยคุณทักษิณมุมชังก็มองว่า อนาคตก็คงเหมือนคุณทักษิณ อยู่บ้านเกิดเมืองนอนไม่ได้ ต้องระเหเร่ร่อนอยู่อย่างคนต่างด้าว เป็นท้าวต่างแดนยิ่งเป็นคนหัวโบราณก็ต้องใช้คำพังเพย ชักน้ำเข้าลึก ชักศึกเข้าบ้านสำนวนนี้บางทีก็ว่า ชักเรือเข้าลึก กาญจนาคพันธุ์ อธิบายไว้ในหนังสือสำนวนไทยว่า พาเรือออกทะเลไปตกลึก ตกลึกเป็นภาษาเก่า อธิบายว่า ออกไปอยู่กลางทะเลใหญ่ลึกล้ำคล้ายกับที่เรียกว่า สะดือทะเล เมื่อเรือไปตกลึก ก็มักเป็นอันตรายชักศึกเข้าบ้าน .ทำอะไรที่เป็นสาเหตุให้ข้าศึกมาติดบ้านเมือง รวมความว่า ทำอะไรที่เป็นเหตุให้อันตรายมาถึงตัวเกมของคุณธนาธรจึงอยู่ที่จะเลือกเรียกคะแนนสงสารจากวัยรุ่น หรือเลือกเสี่ยงต่อสู้กับอำนาจรัฐ ซึ่งหลายเกมที่เล่นก็เห็นว่าเพลี่ยงพล้ำเป็นรอง เกมนี้นี่แหละ ที่ไม่แน่ว่าจะได้ใจคนแก่ๆที่มักเทใจให้มวยรองผมว่าคุณธนากรมองไกล การเมืองไม่ใช่เล่นกันแค่วันนี้ รอเลือกตั้งครั้งหน้า (ถ้ามี) ก็คงจะได้รู้แพ้รู้ชนะกัน.กิเลน ประลองเชิง,ภาพคุณธนาธร จึงรุ่งเรืองกิจ หัวหน้าพรรคอนาคตใหม่ ขึ้นปกนิตยสารการเมืองฉบับหนึ่ง พร้อมสี่ข้อหา หุ้นสื่อ เงินกู้ บลายทรัสต์ จ้างม็อบ ตามด้วยหนึ่งคำถาม “คุณกล้าดีอย่างไร?”,,634.0,47.0,38.888888888888886
,เมื่อวันที่ 1 ต.ค.62 ผู้สื่อข่าวรายงานความคืบหน้ากรณีเกิดเหตุสลด สะพานข้ามลำห้วยทวย เชื่อมระหว่างถนนจากพื้นที่ ต.โนนตาล ไปยัง ต.ท่าอุเทน จ.นครพนม ซึ่งเป็นเส้นทางเชื่อมระหว่างหมู่บ้าน เกิดชำรุดถล่มพังเสียหาย เมื่อวันที่ 29 กันยายน 2562 ที่ผ่านมา เป็นเหตุให้ นายกิตติชัย น้อยแสงศรี อายุ 23 ปี อยู่บ้านเลขที่ 118 หมู่ 13 ต.โนนตาล อ.ท่าอุเทน จ.นครพนม ที่ขึ้นไปยืนตกเบ็ดหาปลาอยู่บนขอบสะพาน ร่วงลงมากับพื้นสะพานที่พังถล่ม ความยาวประมาณเกือบ 30 เมตร จนร่างถูกกระแทกจมน้ำในลำห้วยเสียชีวิต รวมถึงรถจักรยานยนต์ตกลงไปในน้ำ โดยไม่มีใครเข้าช่วยเหลือได้ทัน จนกระทั่งภายหลังเกิดเหตุทางเจ้าหน้าที่ตำรวจ สภ.ท่าอุเทน พร้อมด้วยเจ้าหน้าที่กู้ภัยบัวเพชร อบต.โดนตาล ได้เข้าไปตรวจสอบกู้ร่างผู้เสียชีวิตขึ้นมาจากลำห้วย โดยตรวจสอบพบสภาพศพมีบาดแผลฉกรรจ์บริเวณคาง และเอวหัก ขาขวาผิดรูป คาดว่าเกิดจากแรงกระแทกจากเหตุการณ์ดังกล่าวที่สำคัญหลังการเสียชีวิต นอกจากจะสร้างความสูญเสียให้กับครอบครัว เนื่องจากนายคำปั่น น้อยแสงศรี อายุ 55 ปี พ่อผู้ตาย ระบุว่า ลูกชายผู้ตาย เป็นบุตรคนที่ 2 มีลูกทั้งหมด 3 คน หญิงคนโต และชายอีก 2 คน ส่วนคนตายเป็นเสาหลักครอบครัว ทำงานรับจ้าง มาดูแลครอบครัว และยังมีภรรยา คือ นางสาวสุดใจ สุวรรณมาโจ อายุ 18 ปี ตั้งท้องได้ 7 เดือน ทำให้หลานชายต้องกำพร้าพ่อตั้งแต่ในครรภ์ โดยทางครอบครัวยังคงเรียกร้องให้หน่วยงานเกี่ยวข้องออกมาแสดงความรับผิดชอบ ช่วยเหลือเยียวยา เนื่องจากไม่ใช่อุบัติเหตุที่เกิดจากความผิดของบุตรชาย แต่เป็นผลกระทบจากโครงการก่อสร้างของภาครัฐที่ขาดการดูแลแก้ไข เนื่องจากก่อนนี้ชาวบ้านเคยแจ้งว่ามีการชำรุด แต่ไม่มีเจ้าหน้าที่มาตรวจสอบดูแล และปล่อยให้มีการเปิดใช้สะพานตามปกติ ทำให้ชาวบ้านไม่ได้ระมัดระวังถึงความปลอดภัย เพราะทุกวันจะมีรถบรรทุกหินทรายวิ่งผ่านตลอดล่าสุดทางด้าน นายสยาม ศิริมงคล ผู้ว่าราชการจังหวัดนครพนม ได้มอบหมายให้ นายเดชา พลกล้า หัวหน้าสำนักงานป้องกันและบรรเทาสาธารณภัย จ.นครพนม พร้อมด้วย นายสุภวิทย์ พรรณวงศ์ นายก อบต.โนนตาล คณะเหล่ากาชาดจังหวัดนครพนม เจ้าหน้าที่จากหน่วยงานพัฒนาสังคมและความมั่นคงของมนุษย์ และหน่วยงานเกี่ยวข้องนำสิ่งของ เครื่องอุปโภคบริโภค และเงินสดจำนวนหนึ่ง เข้าไปดูแล ช่วยเหลือเบื้องต้นตามระเบียบทางราชการ แต่ยังไม่มีหน่วยงานที่รับผิดชอบโครงการเข้ามาดูแลเยียวยาขณะที่ นายชิตชัย อินทรพาณิชย์ โยธาธิการและผังเมือง จ.นครพนม เปิดเผยว่า สำหรับกรณีเกิดสะพานถล่มในพื้นที่ อ.ท่าอุเทน จ.นครพนม ได้รับการประสานจากทางจังหวัดนครพนม รวมถึง อบต.โนนตาล ให้มีการตรวจสอบหาผู้รับผิดชอบโครงการเบื้องต้น ยังไม่พบข้อมูลยืนยันว่าเป็นของหน่วยงานใด เนื่องจากโครงการก่อสร้างสะพานดังกล่าว จากหลักฐานที่ตรวจสอบพบมีการก่อสร้างมาตั้งแต่ปี 2542 คาดว่าเป็นงบกระทรวงมหาดไทยตั้งแต่ยุคของหน่วยงาน รพช. และมีการยุบหมดแล้ว หลังมีการปรับเปลี่ยนโครงสร้างหน่วยงานและไม่มีข้อมูลว่าถ่ายโอนให้หน่วยงานใดรับผิดชอบ ไม่ว่าจะเป็น ทางหลวงชนบท หรือองค์กรปกครองส่วนท้องถิ่น (อปท.) ในพื้นที่รับผิดชอบ จึงต้องรอการตรวจสอบสรุปหาเจ้าของโครงการ ส่วนการตรวจสอบหาสาเหตุ จะต้องรอการประสานจากหน่วยงานเกี่ยวข้อง เพื่อเข้าไปตรวจสอบหาทางแก้ไข ดูแลปัญหาความเดือดร้อนของชาวบ้านต่อไปนอกจากนี้ ในกรอบการทำงานของโยธาธิการและผังเมือง หากมีการแจ้งถึงโครงการก่อสร้างที่ชำรุดเสียหาย หากเป็นโครงการในความรับผิดชอบ สามารถเข้าไปดูแลตรวจสอบได้ทันที แต่หากเป็นโครงการของหน่วยงานอื่น จะต้องรอการประสานตามระเบียบราชการ และหากพบว่าชำรุด หรือโครงสร้างมีปัญหาเสี่ยงอันตราย จะมีการแจ้งปิดการใช้งาน แต่สำหรับสะพานดังกล่าวไม่ได้มีการประสานให้ไปตรวจสอบดูแลมาก่อน ซึ่งจะต้องรอการหารือจากหลายหน่วยงานเพื่อสรุปวางแนวทางแก้ไข.,หนุ่มดวงซวย วัย 23 ปี ที่ถูกสะพานข้ามลำน้ำทวย พังถล่มกระแทกร่างเสียชีวิตขณะยืนตกเบ็ดหาปลา ส่อตายฟรี ล่าสุดยังไม่พบข้อมูลยืนยันว่าเป็นของหน่วยงานใด โยธาฯเผย สร้างมานานหาเจ้าภาพไม่เจอ เผยภรรยาผู้ตายท้องแก่ใกล้คลอด ลูกกำพร้าพ่อตั้งแต่อยู่ในครรภ์,,774.0,69.0,32.142857142857146
,"รัฐบาลจีนได้ออกหนังสือปกขาวชื่อ China and the World in the New Era เพื่อฉลอง 70 ปี สาธารณรัฐประชาชนจีน โดยระบุว่า จีนใช้เวลาเพียงไม่กี่สิบปีในการก้าวสู่ประเทศที่พัฒนาแล้ว ขณะที่ประเทศที่พัฒนาแล้วต้องใช้เวลาหลายร้อยปีหนังสือปกขาวจีนได้เปรียบเทียบจีดีพีจีนปี 1952 กับปี 2018 เพื่อชี้ให้เห็นถึงการพัฒนาที่รวดเร็วของจีน ปี 1952 จีดีพีจีนอยู่ที่ 67,900 ล้านหยวน ปี 2018 จีดีพีจีนอยู่ที่ 90 ล้านล้านหยวน เติบโตขึ้นถึง 174 เท่าในเวลา 66 ปี รายได้ต่อหัวของคนจีนปี 1952 อยู่ที่ 119 หยวน ปี 2018 อยู่ที่ 64,644 หยวน เติบโตขึ้นถึง 70 เท่า ช่วง 70 ปีของสาธารณรัฐประชาชนจีน ภายใต้พรรคคอมมิวนิสต์จีน มีผู้นำเพียง 5 คนเท่านั้น คือ เหมา เจ๋อตุง เติ้ง เสี่ยวผิง เจียงซีหมิน หูจิ่นเทา และ สี จิ้นผิง ผู้นำคนปัจจุบันจากรายงานของ Mckinsey ที่ออกมาในเดือนกรกฎาคมระบุว่า จีนมีขนาดเศรษฐกิจที่จะเกี่ยวข้องกับเศรษฐกิจโลกในอนาคตสูงถึง 22–37 ล้านล้านดอลลาร์สหรัฐฯ ในปี 2040จีน ก้าวขึ้นมาเป็น ประเทศที่มีขนาดเศรษฐกิจใหญ่อันดับ 2 ของโลก แทนที่ ญี่ปุ่น ในปี 2010 รองจาก สหรัฐอเมริกา ข้อมูลของ ไอเอ็มเอฟ เดือนตุลาคม 2018 ระบุว่า สหรัฐฯมีจีดีพีใหญ่ที่สุดในโลก 21.48 ล้านล้านดอลลาร์ อันดับ 2 จีน 14.17 ล้านล้านดอลลาร์ อันดับ 3 ญี่ปุ่น 5.22 ล้านล้านดอลลาร์ อันดับ 4 เยอรมนี 4.11 ล้านล้านดอลลาร์ อันดับ 5 อินเดีย 2.95 ล้านล้านดอลลาร์แต่เมื่อวัดกันด้วยจีดีพีที่เป็น อำนาจซื้อ GDP–PPP Ranking 2019 กลับปรากฏว่า จีนเป็นประเทศที่มีอำนาจซื้อสูงอันดับ 1 ของโลก คิดเป็นอำนาจซื้อที่สูงถึง 27.44 ล้านล้านดอลลาร์ อันดับ 2 รองมาเป็นสหรัฐฯ มีอำนาจซื้อ 21.48 ล้านล้านดอลลาร์ เท่ากับจีดีพีปกติ อันดับ 3 อินเดีย 11.41 ล้านล้านดอลลาร์ อันดับ 4 ญี่ปุ่น 5.80 ล้านล้านดอลลาร์ อันดับ 5 เยอรมนี 4.55 ล้านล้านดอลลาร์จะเห็นว่า จีดีพีที่วัดด้วยอำนาจซื้อของประชาชนจีนสูงกว่าจีดีพีปกติเกือบหนึ่งเท่าตัวเลยทีเดียว ขณะที่อำนาจซื้อของคนอเมริกันเท่ากับจีดีพีปกติ จึงไม่แปลกใจที่แมคคินซีย์จะระบุว่า ประเทศจีนจะมีบทบาทต่อเศรษฐกิจโลกมหาศาลในอนาคต 20 ปีข้างหน้าสำนักข่าวซีเอ็นบีซี รายงานว่านักเศรษฐศาสตร์บางกลุ่มทำนายว่า เศรษฐกิจจีนจะแซงหน้าสหรัฐฯประมาณปี 2030 อีก 10 ปีข้างหน้า แต่ถ้าวัดกันด้วย อำนาจซื้อของประชาชน รายงานของ ธนาคารโลก ระบุว่า เศรษฐกิจจีนได้ขึ้นเป็นเบอร์ 1 ของโลกมาตั้งแต่ปี 2014 แล้ว เครดิตอันนี้ต้องยกให้มังกรร่างเล็ก เติ้ง เสี่ยวผิง ผู้นำจีนคนที่สองถัดจาก เหมา เจ๋อตุง ผู้มีวิสัยทัศน์ที่กว้างและยาวไกล ปฏิรูปประเทศจีนด้วย นโยบาย 4 ทันสมัย คือ เกษตรทันสมัย อุตสาหกรรมทันสมัย การทหารทันสมัย วิทยาศาสตร์เทคโนโลยีทันสมัย โดยทำจากเล็กไปสู่ใหญ่ แล้วก็ใหญ่ไปสู่ใหญ่นโยบาย 4 ทันสมัย ของ มังกรเติ้ง ทำให้เศรษฐกิจจีนโตแบบก้าวกระโดด จีดีพีเฉลี่ยปีละ 10% ก่อนที่จะลดลงมาเหลือเฉลี่ย 6% ในปัจจุบัน70 ปี ความสำเร็จของจีน เป็นบทพิสูจน์ว่า ประเทศต้องมีผู้นำที่เก่งและฉลาดรอบรู้ มีวิสัยทัศน์ที่กว้างและยาวไกล มีมาตรฐานสูง คุณธรรมจริยธรรมสูง เสียสละเพื่อชาติอย่างแท้จริง ไม่ทุจริตคอร์รัปชัน จึงจะสร้างชาติให้ยิ่งใหญ่ได้.ลม เปลี่ยนทิศ",นับตั้งแต่ เหมา เจ๋อตุง ประธานพรรคคอมมิวนิสต์จีน สถาปนา สาธารณรัฐประชาชนจีน ขึ้นมาเมื่อ วันที่ 1 ตุลาคม 2492 หลังจากที่ขับไล่ พรรคก๊กมินตั๋ง ไปอยู่ ไต้หวัน แล้ว วันนี้มีอายุครบ 70 ปีพอดี ไม่น่าเชื่อก็ต้องเชื่อ จีนใช้เวลาเพียง 70 ปี เปลี่ยนฐานะจากประเทศยากจน มาเป็นประเทศที่มีขนาดเศรษฐกิจใหญ่อันดับ 1 ของโลก ได้อย่างยิ่งใหญ่ไร้เทียมทาน แม้สหรัฐฯจะกดดันทุกวิถีทางก็ยังเอาไม่อยู่,,767.0,101.0,41.53846153846154
,"เดือนตุลาคม เดือนที่ 10 ของปี ก็เสียบพรวดเข้ามาอย่างรวดเร็วฉับไวการเมืองไทยช่วงเดือนตุลาคม ยังมีความตื่นเต้นเร้าใจให้ลุ้นเสียวกันตั้งแต่ต้นเดือนยันปลายเดือนถ้ามองภาพรวม เดือนตุลาคม ย่างเข้าเดือนที่ 4 ของ รัฐบาลนายกฯ พล.อ.ประยุทธ์ จันทร์โอชา ตามระบอบประชาธิปไตยครึ่งใบเป็นรัฐบาลผสมมีพรรคพลังประชารัฐเป็นแกนนำ มีพรรคประชาธิปัตย์ พรรคภูมิใจไทย พรรคชาติไทยพัฒนา ฯลฯ เป็นหุ้นส่วนการเมืองได้โชว์ฝีมือแก้ปัญหาประชาชน ครบ 3 เดือนเต็มแม่ลูกจันทร์ มองว่า จุดแข็ง ของรัฐบาลผสมหลายพรรคชุดนี้คือการประสานประโยชน์ได้อย่างลงตัวนายกฯลุงตู่ สามารถควบคุมนักการเมืองเสือสิงห์กระทิงแรด รัฐมนตรีต่างพรรคต่างกระทรวงได้เป็นอย่างดีตามธรรมเนียมหลังจากรัฐบาลทำงานมาครบ 3 เดือน ก็ต้องตรวจการบ้านรัฐบาลฉลองเทศกาลกินเจปะเหมาะกับ สวนดุสิตโพล ได้สำรวจความเห็นประชาชน 2,456 คน ให้ประเมินผลงาน รัฐบาลนายกฯลุงตู่ รอบล่าสุดเดือนกันยายน เพื่อเปรียบเทียบกับผลสำรวจก่อนหน้าคือเดือนสิงหาคมแม่ลูกจันทร์ สรุปจากผลสำรวจล่าสุด สวนดุสิตโพล ประชาชน ให้คะแนนรัฐบาลสอบตกทุกวิชาคะแนนเต็ม 10 ไม่มีข้อไหนที่รัฐบาลได้เกิน 5 คะแนนแม่ลูกจันทร์ ขออนุญาตนำผลสำรวจสวนดุสิตโพลบางส่วนมาฉายเป็นแซมเปิ้ลแก้เซ็งผลงานรัฐบาลในภาพรวม ประชาชนมอบให้รัฐบาล 3.90 คะแนนลดลงจากเดือนสิงหาคมที่ได้ 4.56 คะแนนผลงานของนายกรัฐมนตรี ประชาชนมอบให้นายกฯลุงตู่ 3.92 คะแนนลดจากเดือนสิงหาคม ที่ได้ 4.63 คะแนนการพัฒนาประเทศให้เจริญก้าวหน้า รัฐบาลได้ 4.22 คะแนนลดลงจากเดือนก่อนที่ได้ 4.60 คะแนนการบริหารประเทศตามนโยบายที่ประกาศไว้ รัฐบาลได้ 3.89 คะแนนเตี้ยลงกว่าเดือนสิงหาคมที่ได้ 4.49 คะแนนการแก้ปัญหาค่าครองชีพ ประชาชน ให้รัฐบาล 3.64 คะแนน เหี่ยวลงจากเดือนที่แล้วซึ่งเคยได้ 4.08 คะแนนปัญหาราคาสินค้า รัฐบาลได้ไป 3.33 คะแนน หดลงกว่าเดือนสิงหาคมที่เคยได้ 3.86 คะแนนเศรษฐกิจประเทศในภาพรวม ประชาชนให้รัฐบาล 3.64 คะแนนลดลงจากเดือนก่อน ที่ได้ 4.09 คะแนนการแก้ปัญหาคอร์รัปชัน ประชาชนให้รัฐบาลได้ 3.62 คะแนน น้อยกว่าเดือนสิงหาคมที่ได้ 4.01 คะแนนนี่คือผลสำรวจความเห็นประชาชนล่าสุด หลังจากรัฐบาลนายกฯลุงตู่ทำงานครบ 3 เดือนแม่ลูกจันทร์ ชี้ว่าผลสำรวจ สวนดุสิตโพล ที่ให้คะแนนรัฐบาลสอบตกทุกวิชา จะเป็นยากระตุ้นให้รัฐบาลเร่งสร้างผลงานให้เข้าตาประชาชนอย่างสุดลิ่มทิ่มประตูส่วนผลสำรวจความเห็นประชาชนต่อการทำงานของ ฝ่ายค้านในสภาฯ ได้ไป 5.75 คะแนนลดลงจากเดือนสิงหาคมที่ฝ่ายค้าน เคยได้ 5.92 คะแนนรัฐบาลสอบเกือบได้ ฝ่ายค้านก็สอบเกือบตกเหมือนกันนะลุง.แม่ลูกจันทร์",เผลอแป๊บเดียว “เดือนตุลาคม” เดือนที่ 10 ของปี ก็เสียบพรวดเข้ามาอย่างรวดเร็วฉับไว,,536.0,22.0,23.529411764705884
,"เวทีลุมพินี วันอังคารที่ 1 ต.ค. (วันนี้) เป็นรายการมวย ศึกเพชรสุภาพรรณ จัดโดยโปรโมเตอร์ เสี่ยบู๊ ประดิษฐ์ สฤษดิ์อภิรักษ์ คู่มวยคู่คี่ เก็บค่าดู 430–860–2,000 บาท ชัย ศิษย์ อ.บี้ ขอวิจารณ์ไปตามฝีมือดังนี้เพชรกังวาล เพชรมณีรัตน์ มวยจังหวะฝีมือเตะต่อยหมัดแทงเข่าแม่นยำรุนแรงฉลาดเก๋าเกมกว่า จะชนะ เพชรนรา ส.เดชะพันธ์ 115 ป.ยอดขุนพล นิธิพัฒน์ทนายความ มวยจังหวะเตะต่อยหมัดแทงเข่าปล้ำตีรุนแรงฉลาด จะชนะ ยอดเพชร ภ.เจริญแพทย์ 122 ป.ภูตะวัน ศิษย์บุญมี มวยจังหวะเตะต่อยหมัดแทงเข่าปล้ำตีรุนแรงมีฮึดตลอดกว่า จะชนะ กายสิทธิ์ ท.เทพสุทิน 128 ป.เก่งกาจ เพชรรุ่งเรือง (ชนะคะแนน เพชรอ่าวไทย พิทักษ์ทางหลวง ที่ ลพน.) มวยจังหวะเตะต่อยหมัดแทงเข่าปล้ำตีรุนแรงฟอร์มสดกว่า จะชนะ ชาญยุทธ ศักดิ์รุ่งเรือง (ชนะคะแนน สะเดาหวาน ศิษย์จ่าเทิด ที่ รดน.) มวยจังหวะฝีมือเตะต่อยหมัดแทงเข่าแม่นยำรุนแรงฉลาดชนิดสนุก 117 ป.ดาวทอง (สพล.สุพรรณบุรี) พันมหาชัย (แพ้คะแนน งาเทา ป.วราลักษณ์ ที่ ลพน.) มวยจังหวะเตะต่อยหมัดแทงเข่า ศอกรุนแรงแต่ปะทะยืดเยื้อแรงปลายเป็นรอง จะแพ้ เพชรแปดริ้ว สจ.วิชิตเมืองแปดริ้ว (ชนะทีเคโอ วันชูชัย แก้วสัมฤทธิ์ ยก 3 ที่สมุทรปราการ) มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอดกว่าท้ายๆ 125 ป.ฝนหลวง ศิษย์บุญมี (ถูกไล่ลงยก 4 ในการชกกับ ชัย สจ.ต้อยแปดริ้ว ที่ รดน.) มวยเก่าจังหวะเตะต่อยหมัดแทงเข่าปล้ำตีรุนแรงฉลาดเก๋าเกมโดนตะเพิดไปสัญจรไพรนาน 2 ปีกว่าฟิตซ้อมเตรียมตัวมาแจ้งเกิด จะชนะ อเล็กซ์ เพชรรุ่งเรือง (แพ้คะแนน จรวดศึก ก.กัมปนาท ที่สมุทรปราการ) นักชกชาวอิตาลีเตะต่อยหมัดแทงเข่าศอกรุนแรงจิตใจสู้มีฮึดตลอดแต่กระดูกเป็นรองชนิดต้องลุ้น 132 ต่อ 134 ป.จอมโหด ช.เกตุวีณา (แพ้คะแนน แก่นสวน ศศิประภายิม ที่นนทบุรี) มวยจังหวะเตะต่อยหมัดแทงเข่าศอกปล้ำตีรุนแรงมีฮึดกว่า จะชนะ ธงชัย เพชรรุ่งเรือง (แพ้คะแนน จงอางดำ ศิษย์หนุ่มน้อย ที่ ลพน.) มวยจังหวะเตะต่อยหมัดแทงเข่าศอกปล้ำตีรุนแรงฉลาดแต่เสียดสีมียุบท้ายๆชนิดสนุก 134 ป.แก่นเพชร ศิษย์ณรงค์ชัย มวยแข็งแกร่งเตะเข่าในปล้ำตีเหนียวแน่นกว่า จะชนะ สมิงแดง เหนือท่ายิม 101 ป.ศิลปไทย ดำมีนบุรี จะชนะ ธงหน้า ส.โชคดี 105 ป.ชัย ศิษย์อาจารย์บี้",เสี่ยบู๊ จัดศึกเพชรสุภาพรรณวันนี้ที่ รดน. จอมโหดมีฮึดกว่าจะชนะธงชัยสนุกท้ายๆ ฝนหลวง-เพชรแปดริ้ว-เก่งกาจ-น่าลุ้น,,598.0,35.0,6.896551724137931